---
layout: ../../../layouts/PamatkaSingleLayout.astro
id: 7
title: Fotoateliér a bytový dům Georga Höppe
address: Přadlácká čp. 54
excerpt: Na místě někdejšího přízemního domu s hrnčířstvím vybudoval v roce 1913 pozdně secesní vícepodlažní bytový dům s ateliérem broumovský fotograf Georg Höppe. Ten přišel na Broumovsko ze sousedního pruského Slezska na konci 19. století a pronajal si bývalé hokynářství v sousedním domě, kde začal podnikat v tehdy rozmáhajícím se světlokresebném řemesle. Brzy se oženil, a když se vzmohl, postavil jeden z nejpěknějších domů v Broumově, ve kterém si zřídil velmi moderní fotostudio.
frontImage: '7'
images: ['7', '7.1']
lang: cs
---
Na místě někdejšího přízemního domu s hrnčířstvím vybudoval v roce 1913 pozdně secesní vícepodlažní bytový dům s ateliérem broumovský fotograf Georg Höppe. Ten přišel na Broumovsko ze sousedního pruského Slezska na konci 19. století a pronajal si bývalé hokynářství v sousedním domě, kde začal podnikat v tehdy rozmáhajícím se světlokresebném řemesle. Brzy se oženil, a když se vzmohl, postavil jeden z nejpěknějších domů v Broumově, ve kterém si zřídil velmi moderní fotostudio. Specialitou jeho ateliéru byla možnost pořizování fotografií větších kolektivů v interiéru, což do té doby objektivy a světelné podmínky nedovolovaly a skupinové fotografie se pořizovaly téměř výhradně venku. Höppeho ateliér byl jediný, který přečkal po dlouhá léta i po vyhnání Němců a přestal fungovat až po více než sto letech. Krátce zde fungovala, v letech 2020 - 2022 na Höppeho počest, Galerie prvních fotografů Broumovska.


