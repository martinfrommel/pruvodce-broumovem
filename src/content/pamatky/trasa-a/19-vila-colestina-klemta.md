---
layout: ../../../layouts/PamatkaSingleLayout.astro
id: 19
title: Vila Cölestina Klemta
address: Tř. Masarykova čp. 248
excerpt: Klemtova vila byla postavena na přelomu 19. a 20. století v historizujícím slohu. Pravděpodobným stavebníkem a jejím prvním vlastníkem byl Cölestin Klemt, obchodní ředitel firmy Schroll.  Po skončení 2. světové války docházelo k postupným dílčím úpravám, které budovu průběžně ochuzovaly o její honosnou fasádu i další nenahraditelné architektonické prvky. Poslední úpravou byla přístavba předimenzovaného schodiště, která završila úplnou změnu původního rázu budovy.
frontImage: '19'
images: ['19', '19.1']
lang: cs
---
Klemtova vila byla postavena na přelomu 19. a 20. století v historizujícím slohu. Pravděpodobným stavebníkem a jejím prvním vlastníkem byl Cölestin Klemt, obchodní ředitel firmy Schroll.  Po skončení 2. světové války docházelo k postupným dílčím úpravám, které budovu průběžně ochuzovaly o její honosnou fasádu i další nenahraditelné architektonické prvky. Poslední úpravou byla přístavba předimenzovaného schodiště, která završila úplnou změnu původního rázu budovy.

Nejdelší část své historie byla budova majetkem státu. V roce 1938 ji měla krátce ve správě Bytová péče zaměstnanců ministerstva vnitra v Praze, po okupaci Československa byla přidělena úřadu Reichsfiskus (státní pokladna tehdejšího Německa). Následně od roku 1953 vlastnilo dům ministerstvo národní bezpečnosti, které jej využívalo jako sídlo VB. Dnes budova patří Policii ČR.


