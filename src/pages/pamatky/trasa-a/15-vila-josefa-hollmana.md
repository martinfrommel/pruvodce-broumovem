---
layout: ../../../layouts/PamatkaSingleLayout.astro
id: 15
title: Vila Josefa Hollmanna čp. 69 – dnes soukromý dům
excerpt: Josef Hollmann se honosil na svých reklamních materiálech a hlavičkových obálkách přídomkem „největší a nejvýkonnější firma v oboru“. Firmu na výrobu žaluzií a rolet založil (stejně jako další výrobce Franz Merkel) v Broumově v roce 1905. Z roletářských firem, které vznikaly na Broumovsku již od konce 19. století, byla Hollmannova manufaktura skutečně zřejmě největší, zaměstnávala kolem třiceti lidí.
trasa: trasa-a
image: "../assets/img/pamatky/15.png"
lang: cs
---

Josef Hollmann se honosil na svých reklamních materiálech a hlavičkových obálkách přídomkem „největší a nejvýkonnější firma v oboru“. Firmu na výrobu žaluzií a rolet založil (stejně jako další výrobce Franz Merkel) v Broumově v roce 1905. Z roletářských firem, které vznikaly na Broumovsku již od konce 19. století, byla Hollmannova manufaktura skutečně zřejmě největší, zaměstnávala kolem třiceti lidí. Uvádí se, že rolety vyrábělo na Broumovsku jedenáct firem, další dodávaly komponenty.

Objekty Hollmannovy manufaktury jsou dnes přestavěny na obytné domy, dochovala se také Hollmannova vila s působivým dřevěným balkonkem na kamenných sloupech na rohu Smetanovy a Vančurovy ulice. Nad vchodem ze dvora je dochován Hollmannův firemní znak: kotva prolnutá  písmenem H. Naproti přes ulici stojí secesní vila primáře Stowassera.
