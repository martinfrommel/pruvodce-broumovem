---
layout: ../../../layouts/PamatkaSingleLayout.astro
id: 3
title: Vila Margot Rösslerové čp. 246 – dnes Dětský domov Broumov
excerpt: Čtyřpodlažní budova byla postavena okolo roku 1880 jako činžovní dům. V roce 1934 byla přestavěna architektem Heinrichem Fantou jako vila Margot Rösslerové, proto se pro dům vžilo u místních obyvatel pojmenování vila Margot. Margot Rösslerová byla vnučkou Franze Moritze Rösslera (Rosera) (1818­­-1906) lékaře a politika německého původu, který byl v 2. polovině 19. stol. poslancem Českého zemského sněmu a Říšské rady.
trasa: trasa-a
image: "./images/3.png"
lang: cs
---

Čtyřpodlažní budova byla postavena okolo roku 1880 jako činžovní dům. V roce 1934 byla přestavěna architektem Heinrichem Fantou jako vila Margot Rösslerové, proto se pro dům vžilo u místních obyvatel pojmenování vila Margot. Margot Rösslerová byla vnučkou Franze Moritze Rösslera (Rosera) (1818­­-1906) lékaře a politika německého původu, který byl v 2. polovině 19. stol. poslancem Českého zemského sněmu a Říšské rady.

V té době patřily ke stavbě i rozsáhlé okolní pozemky, na kterých se nacházelo hospodářské zázemí vily, park a stáje pro koně. Po druhé světové válce byla vila zabavena a téměř dvacet let sloužila jako zdravotnické středisko, od roku 1964 až dodnes se v tomto objektu nachází část Dětského domova Broumov.

Ačkoliv budova dlouhou dobu sloužila pro širokou veřejnost, některé její vnitřní prostory zůstaly zachovány v dobrém stavu. Uvnitř objektu jsou stále původní obložení dveří nebo mramorové podlahy. Zařízení prošlo dvěma rozsáhlými rekonstrukcemi, v roce 1985 a poté 2007-2008.V roce 2006 byly k budově připojeny další pozemky, například rozlehlý park, zahrada s bazénem a dětským hřištěm a také budova čp. 250, která byla původně hospodářským zázemím k vile Margot (v současnosti je zde dětský domov a mateřská škola).

*Reprodukce fotografie z knihy Brněnští němečtí architekti 1910 – 1945, Obecní dům Brno, 2012.*


