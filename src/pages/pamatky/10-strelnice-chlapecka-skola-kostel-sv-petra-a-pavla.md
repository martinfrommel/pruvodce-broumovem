---
layout: ../../layouts/PamatkaSingleLayout.astro
id: 10
title: Střelnice, chlapecká škola, kostel sv. Petra a Pavla čp. 227 – dnes společenský sál města
excerpt: Pohledu na město od západu po staletí vévodil farní kostel sv. Petra a Pavla, který je poprvé zmiňován v písemnostech z roku 1258. V této době byl dřevěný, jeho současná barokní podoba pochází z konce 17. století. Od roku 1883 přibyla další dominanta, klasicistní budova chlapecké školy, dnešní základní školy. Pod ní plynule pokračovala jírovcová alej z nedalekého parku Alejka, ale musela ustoupit budování silnice.
categories:
  - Trasa A
image: "../src/pages/pamatky/images/10.png"
lang: cs
---

Pohledu na město od západu po staletí vévodil farní kostel sv. Petra a Pavla, který je poprvé zmiňován v písemnostech z roku 1258. V této době byl dřevěný, jeho současná barokní podoba pochází z konce 17. století. Od roku 1883 přibyla další dominanta, klasicistní budova chlapecké školy, dnešní základní školy. Pod ní plynule pokračovala jírovcová alej z nedalekého parku Alejka, ale musela ustoupit budování silnice.

Zcela vlevo uzavíral promenádní alej objekt Střelnice, kterou v roce 1851 nechal vystavět Spolek broumovských ostrostřelců. V roce 1893 byla budova zvětšena o společenský sál. O svou empírovou podobu Střelnice zcela přišla při necitlivé přestavbě v 70. letech 20. století. Dnes objekt slouží jako městský společenský sál s restaurací.

